###dLimen Project

**URL:** https://github.com/ellak-monades-aristeias/dlimen

Το έργο αποσκοπεί στη:
* δημιουργία ενός ενιαίου storage pool, το οποίο παρουσιάζει στο χρήστη μια ενοποιημένη εικόνα του αποθηκευτικού χώρου. Ο χώρος αποτελείται από πολλαπλές αποθηκευτικές συσκευές (π.χ. τοπικός αποθηκευτικός χώρος, εξωτερικές USB συσκευές κτλ.)
* διάθεση ενός dockerfile για την υπηρεσία OwnCloud, μέσω της οποίας οι χρήστες μπορούν με αυτοματοποιημένο τρόπο να στήσουν το δικό τους OwnCloud instance το οποίο είναι ικανό να προσφέρει υπηρεσίες όμοιες με εκείνες του Dropbox.

Συνδυάζοντας τα παραπάνω, και εγκαθιστώντας τα σε ένα Raspberry Pi 2 το οποίο στηρίζεται στη διανομή Ubuntu 14.04, οι χρήστες αποκτούν ένα εύκολο και επεκτάσιμο εργαλείο για την αποθήκευση, διάθεση και διαμοιρασμό του περιεχομένου τους.  Το ακόλουθο σχήμα παρουσιάζει μια ενδεικτική αρχιτεκτονική, σύμφωνα με την οποία έγινε και η ανάπτυξη του συγκεκριμένου έργου.

![architecture](https://github.com/ellak-monades-aristeias/dlimen/blob/master/misc/architecture.png)

**Δυνητικοί Χρήστες:**

Η υπηρεσία Limen στοχεύει σε Μικρές και Μικρομεσαίες Επιχειρήσεις. Τέτοιου τύπου επιχειρήσεις έχουν πλέον αυξανόμενες απαιτήσεις σε ηλεκτρονικό αποθηκευτικό χώρο, στοχεύοντας στην αύξηση της παραγωγικότητας των εργαζομένων. Οι οικονομικοί τους πόροι, όμως,  είναι συνήθως περιορισμένοι, κάτι που αποτρέπει την αγορά επαγγελματικών λύσεων storage. 
Ο συνδυασμός της τελικής εφαρμογής με το Docker framework και το OwnCloud, θα δίνει τη δυνατότητα διατήρησης ενός δυναμικά αυξανόμενου αποθηκευτικού χώρου (προσθέτοντας εξωτερικά αποθηκευτικά μέσα με plug & play τρόπο ) σε μικρές επιχειρήσεις, με ελάχιστο κόστος σε hardware υποδομής.

**Απαιτήσεις:**

Οι ελάχιστες απαιτήσεις για την παραγωγική χρήση είναι:

- 1 Raspberry Pi 2 Board
- 1 κάρτα MicroSD
- 1 Τροφοδοσία 5V-2A (microUSB έξοδος)

Προαιρετικά:
- 1 RPi2 case
- Εξωτερικός USB δίσκος


